---
title: Tomo-chan is a Girl (Anime)
description: >-
  Tomo-chan is a Girl অ্যানিমে সিরিজের কাহিনী Aizawa Tomo নামের একটি টমবয়
  মেয়ের যে তার ছোটবেলার প্রাণের বন্ধু Junichiro-কে অসম্ভব ভালবাসে। কিন্তু
  সমস্যা হলো একসাথে বড় হবার কারনে এবং Tomo-র টমবয় নেচারের জন্য Jun তাকে মেয়ে
  হিসেবে তো দেখেই না বরং শক্ত পার্সোনালিটি ও শক্তিশালী হবার জীবনযুদ্ধে
  Tomo-কে.....
author: Lamisha Astaria
date: 2023-10-31T20:05:00.000Z
tags:
  - post
image: /assets/blog/tomo-chan.webp
imageAlt: Tomo-chan is a Girl
---
\#No_Spoiler_Review 


**MyAnimeList (MAL) Rating**: 7.82


**IMDB Rating:** 7.6


**Personal Rating**: 9.5


**Japanese**:トモちゃんは女の子! (Tomo-chan Wa Onnanoko!) 


**Genre**: Romance, Comedy, Drama 


**Age Restriction**: 13+


**Seasons & Episodes**: 01 Season - 13 Episodes 


**Runtime**: 24 minutes per Episode 



পারফেক্ট একটা এন্ডিংয়ের মাধ্যমে শেষ হয়ে গেল এই Winter 2023 সিজনের বেস্ট রোমান্টিক কমেডি সিরিজ Tomo-chan is a Girl অ্যানিমেটি। মাত্র ১৩টি পর্বে কিভাবে প্রতিটি ঘটনা ও পুরো গল্পটি এতো সুন্দর করে গুছিয়ে মিলিয়ে শেষ করে ফেলল এই অ্যানিমেটি তা সত্যিই প্রশংসনীয়! 

Tomo-chan is a Girl অ্যানিমে সিরিজের কাহিনী Aizawa Tomo নামের একটি টমবয় মেয়ের যে তার ছোটবেলার প্রাণের বন্ধু Junichiro-কে অসম্ভব ভালবাসে। কিন্তু সমস্যা হলো একসাথে বড় হবার কারনে এবং Tomo-র টমবয় নেচারের জন্য Jun তাকে মেয়ে হিসেবে তো দেখেই না বরং শক্ত পার্সোনালিটি ও শক্তিশালী হবার জীবনযুদ্ধে Tomo-কে নিজের বেস্টফ্রেন্ড ও রাইভাল মনে করে। এখন কিভাবে Tomo তার সামনে নিজেকে মেয়ে হিসেবে তুলে ধরে নিজের প্রতি ভালবাসা জন্মাবে তাই এই চমৎকার সিরিজের মূল ঘটনা। Tomo-র এই মিশনে তার সহযোগী হিসেবে থাকে তার দুই বান্ধবী Misuzu ও Carol এবং এর থেকেই শুরু হয় হাস্যকর ও হার্টটাচিং একটি অ্যানিমে সিরিজের। 

আমার কাছে এই সিরিজের সব কিছু পারফেক্ট লেগেছে শুরু থেকে শেষ পর্যন্ত। কমেডি ও রোম্যান্সের ব্যালেন্সটা যেভাবে এই সিরিজের মূলে ছিল, সেই সাথে ছিল হার্ট ওয়ার্মিং বেশ কিছু ফ্রেন্ডশীপের মুহূর্ত। গল্পটা যে শুধু মাত্র প্রেমের না, বরং Tomo-র সাথে তার দুই বান্ধবী ও Jun-এর বন্ধুত্বটাও সেম ফোকাস পেয়েছে। আরেকটি বিষয় হলো এই একটি রম-কমে একটা বিষয় খুবই চমৎকার যে ছেলে চরিত্র দুজন; Jun ও Misaki, নিজেদের অনুভূতি বুঝতে ও প্রকাশ করতে খুব একটা সময় নেয়নি। তারা যখন যা সিদ্ধান্ত নেয়ার তা খুব সহজেই নিয়েছে কোনো প্রকার কনফ্লিক্টিং চিন্তা ভাবনা ছাড়াই। 

ব্যাক্তিগত ভাবে Tomo ও Jun-এর জুটিটা আমার কাছে চমৎকার লেগেছে। তাদের প্রাণের বন্ধুত্বটা যেমন সুন্দর তেমনি তাদের ভালবাসাটাও অনেক মন কেড়েছে। আমার কাছে দুজন বেস্ট ফ্রেন্ডের প্রেমে পড়ার গল্প গুলো এমনিতেও খুবই ভালো লাগে যেমন ToraDora ও Love, chunibyo and other delusions সিরিজ গুলো আমার অল টাইম ফেবারিট সিরিজ। ঠিক তেমন করেই Tomo ও Jun এর ছোটবেলার প্রাণের বন্ধু থেকে ভালবাসার গল্পটা সেইরকম পছন্দ হয়েছে! তাদের ভালবাসা ও বন্ধুত্বের কাহিনী বাদেও মেইন ফোকাসে ছিল Tomo-র দুই বান্ধবী Misuzu ও Carol। Misuzu বেশ চালাক চতুর টাইপের একটা মেয়ে যে Tomo-কে সাহায্য করে Jun-এর ভালবাসা পেতে। কিন্তু তার এক্সপ্রেশন গুলো খুবই প্রাইসলেস আর তার Tomo ও Jun-কে একসাথে করার প্ল্যান গুলো হিলারিয়াস। Misuzu-র সাথে Tomo ও Carol-এর বন্ধুত্বটাও অনেক সুইট‌‌। অপরদিকে Carol খুবই বোকাসোকা একটা মেয়ে যে এতো সুন্দর করে কথা বলে যে আপনি তার কথা শুনে হাসতে বাধ্য হবেন‌। সহজেই যে কাউকে আপন করে ফেলে এই মেয়েটি এবং এই সিরিজে আপনার কাউকে ভালো না লাগলেও Carol-কে আপনার ভালো লাগবেই! Carol-এর ভালবাসার গল্পটাও আমার অনেক সুন্দর লেগেছে এবং তার জন্য Misaki Senpai-কে আমার পারফেক্ট লেগেছে। তাছাড়া মেইন মেল প্রটাগনিস্ট হিসেবে Jun-কে আমার কাছে খুবই পার্সোনালিটি সম্মত একটা ছেলে মনে হয়েছে। প্রথমদিকে তার কনফিউজড চিন্তা ভাবনা দেখে ভেবেছিলাম সেও টিপিক্যাল রমকম লাভ ইন্টারেস্টদের মতই হবে কিন্তু পরবর্তীতে তার পারস্পেক্টিভ ফোকাস পাবার পর তার নেয়া প্রতিটি ডিসিশান যথার্থ মনে হয়েছে। Tomo-র চরিত্রটাও অনেক লাইকেবল তাই সিরিজ চলতে চলতে দর্শক হিসেবে তার জন্য রুট করা খুবই সহজ। 

সব মিলিয়ে খুবই স্যাটিসফাইয়িং ও সুন্দর একটি সিরিজ Tomo-chan is a Girl অ্যানিমেটি। যে কোনো জনরা লাভাররা সহজেই উপভোগ করতে পারবেন কারন এখানে এক্সট্রা সুগারি সুইট টাইপ কিছু নাই তবে রোম্যান্সটা বন্ধুত্বতের আড়ালে চমৎকার ভাবে উপস্থাপন করা হয়েছে। এই সিরিজে খুব সুন্দর একটা মেসেজও দেয়া হয়েছে যে বন্ধুত্ব থেকে প্রেমিক প্রেমিকা হবার যাত্রায় নিজেদের পার্সোনালিটি বদলানোর বা নিজেদের মাঝের বন্ধুত্বের সম্পর্কটাকে পুরোপুরি ছেড়ে দেয়ার কোনো প্রয়োজনই নেই। প্রাণের বন্ধুত্বটাকে বাঁচিয়ে রেখেও প্রেম করা সম্ভব এবং তাই করা উচিত। তাছাড়া কমেডি আছে ভরপুর তাই মন সহজেই ভালো হয়ে যাবে। আমি সবার জন্য হাইলি রিকমেন্ড করছি এই সিরিজটি এবং যারা দেখেছেন তারা অবশ্যই জানাবেন আপনাদের কেমন লাগলো।
