---
title: Link Click (Anime)
description: >-
  প্রথম সিজনের সেই টুইস্টেড ও মাইন্ড ব্লোয়িং ফিনালের পর দ্বিতীয় সিজনে আরো
  জোরদার একটি কামব্যাক করলো চাইনিজ Donghua সিরিজ "Link Click"! প্রথম সিজনে
  যতগুলো টুইস্ট ও রহস্যময় ঘটনা তুলে ধরা হয়েছিল সেই প্রতিটি রহস্যের সমাধান
  অসাধারণ ভাবে দেখানো হয়েছে দ্বিতীয় সিজনে!
author: Lamisha Astaria
date: 2023-11-22T20:38:00.000Z
tags:
  - post
image: /assets/blog/Link Click.jpg
imageAlt: This is Link Click
---
প্রথম সিজনের সেই টুইস্টেড ও মাইন্ড ব্লোয়িং ফিনালের পর দ্বিতীয় সিজনে আরো জোরদার একটি কামব্যাক করলো চাইনিজ Donghua সিরিজ "Link Click"! প্রথম সিজনে যতগুলো টুইস্ট ও রহস্যময় ঘটনা তুলে ধরা হয়েছিল সেই প্রতিটি রহস্যের সমাধান অসাধারণ ভাবে দেখানো হয়েছে দ্বিতীয় সিজনে! আমার কাছে কিন্তু দ্বিতীয় সিজনটির কাহিনী একেবারে মানানসই লেগেছে যেহেতু প্রথম সিজনে অনেক অনেক প্রশ্ন মাথায় জেগেছিল। সেই হিসেবে দ্বিতীয় সিজনে এতো চমৎকার ভাবে প্রতিটি প্রশ্নের উত্তর পেয়েছি যা দেখে খুব শান্তি পেয়েছি। তবে দ্বিতীয় সিজন শেষে আরো কয়েক গুণ ভয়াবহ ও সারপ্রাইজিং একটি টুইস্ট রাখা হয়েছে যা দেখে পুরোই অবাক আমি!! 


...................................................

\#No_Spoiler_Review 


**MyAnimeList (MAL) Rating**: 8.42 


**IMDB Rating**: 8.6 


**Personal Rating**: 8.5


**Japanese:** Shiguang Dailiren II 


**Genre:** Mystery, Thriller, Drama, Supernatural

 
**Age Restriction**: PG 13+


**Episodes**: 24 


**Runtime:** 24 Minutes per Episode 


...................................................


আমার কাছে গত Summer 2023 অ্যানিমে সিজনের সবচাইতে নোট ওয়ার্দি অ্যানিমের একটি ছিলো "Link Click Season 02" অ্যানিমেটি। এর প্রথম সিজন আমাকে যতটা অবাক করেছিলো তার পর কিছুটা সন্দিহান ছিলাম যে দ্বিতীয় সিজনটা কি আপ টু দ্যা মার্ক হবে নাকি না!? তবে আবারো অসাধারণ একটি সিজন নিয়ে হাজির হলো এই সিরিজটি! গত সিজনে যেভাবে একটির পর একটি টুইস্ট ও টার্ন রাখা হয়েছিলো ঠিক সেভাবে এই সিজনে টুইস্টের পাশাপাশি ছিলো আগের রহস্য গুলোর চমৎকার সমাধান ও সেইসাথে নতুন কিছু প্রশ্ন যেগুলোর জবাব পাওয়া যাবে তৃতীয় সিজনে! জ্বি এরই মাঝে চলে এসেছে তৃতীয় সিজনের ঘোষনা!! আমি তো খুবই এক্সাইটেড পরের কাহিনী জানতে এবং তাতেই বোঝা যায় সে এই সিরিজটির রাইটিং কতটা পাওয়ারফুল যে দুটো সিজন পরও কাহিনীটি আমাকে ধরে রেখেছে। এবং শুধু আমিই না, এই সিরিজের ম্যাক্সিমাম দর্শকরাই এই কথা বলবে আমি নিশ্চিত! 

টাইম ট্র্যাভেলিংয়ের খুবই ইউনিক একটি কনসেপ্ট নিয়ে তৈরি Link Click সিরিজটি তুলে ধরেছে Lu Guang ও Cheng Xiaoshi নামের দুই বন্ধুর ছবির মাধ্যমে টাইম জাম্প করে নানা ক্রিমিনাল কেস সলভ করার গল্প। তবে প্রথম সিজনে নানা ঝামেলায় জড়িয়ে ভয়াবহ এক রহস্যে আটকিয়ে যায় তারা। দ্বিতীয় সিজনটি একেবারে প্রথম সিজন যেখানে শেষ হয়েছে, সেখান থেকেই পিক করেছে কাহিনীটি। এবং এক এক করে যখন কাহিনীটি আরো গভীর হতে থাকে তখন আপনি কোনোভাবেই নিজের অ্যাটেনশন সরাতে পারবেন না। তাছাড়া এই সিজনে বেশ কিছু শকিং মুহূর্ত ছিলো যা দেখে আবারও সেই থ্রিলিং এক্সপেরিয়েন্সটা পেয়েছি। এর পাশাপাশি ছিলো বেশ ইমোশনাল কিছু ব্যাকস্টোরি ও কয়েকটি মৃত্যু যা খুবই বেদনা দিয়েছে আমাকে। আগেও বলেছি এবং আবারো বলছি, এই সিরিজের রাইটিংয়ের সাথে কোনোকিছুরই তুলনা হয়না! অনেক অনেক ইউনিক ও আনপ্রেডিক্টেবল ভাবেই সাজানো হয়েছে এই সিজনের গল্পটাও তবে আগের সিজনের চেয়ে এই সিজনে ইমোশনাল কানেকশনটা বেশি হয়েছে। আগের সিজনে যেখানে মূলত Cheng Xiaoshi একাই সবচেয়ে বড় হিউম্যান কানেকশন তৈরি করে সুন্দর একটি ইমোশনাল কানেকশন স্থাপন করেছিলো দর্শকদের সাথে, এই নতুন সিজনে তার পাশাপাশি অন্যান্য অনেক চরিত্রের মাধ্যমে ইমোশনাল পয়েন্ট গুলো শক্ত করা হয়েছে। এছাড়া ভিজুয়ালাইজেশন ও ব্যাক গ্রাউন্ড মিউজিকের কাজ আবারো অসাধারণ ছিলো। 

যেহেতু Link Click সিরিজটি একটি চাইনিজ Donghua, তাই এটি চাইনিজ ভাষাতেই নির্মিত হয়েছে। তবে যারা চাইনিজে দেখতে কমফোর্টেবল না তারা চাইলে ইংলিশ ডাবিংয়েও দেখতে পারেন। ইংলিশ ডাবিংয়ের কাজটাও মারাত্মক ভালো এই সিরিজের যা আমি খুব কম অ্যানিমের ক্ষেত্রেই দেখেছি। যারা এই সিরিজের ভক্ত তারা Season‌ 02-টি ইতোমধ্যেই দেখে ফেলে থাকলে অবশ্যই জানাবেন আপনাদের কেমন লাগলো? আমার কাছে তো সাংঘাতিক ভালো লেগেছে এবং আমি অধীর আগ্রহে অপেক্ষায় আছি তৃতীয় সিজনের জন্য!! যারা এখনো এই চমৎকার আন্ডার হাইপড সিরিজটি দেখেননি তারা অবশ্যই বিঞ্জ ওয়াচ করে দুটি সিজন দেখে ফেলুন আমি সেই রিকমেন্ডেশন দিলাম। কষ্টই লাগে যখন দেখি এতো ইউনিক ও চমৎকার একটি সিরিজ নিয়ে হাইপ এতটা কম তাই আমি চাই সকলে এই সিরিজটি নিয়ে আরো মাতামাতি করুক এবং নতুন জেনেরেশনের বেস্ট টাইম ট্রাভেল সিরিজ হিসেবে পরিচিতি লাভ করুক এই সিরিজটি।
