---
title: Paprika (Anime)
description: >-
  প্রতিটি মানুষ স্বপ্ন দেখে। কেউ দেখে ঘুমের মধ্যে অবচেতনভাবে; আবার কারো কারোর
  ক্ষেত্রে, তাদের মনের আকাঙ্ক্ষা বা প্রত্যাশা (এটাকেও normally স্বপ্ন ই বলে)
  ঘুমাতেই দেয় না। স্বপ্ন পূরণের জন্য চেষ্টা করে চলে।
author: Kybans Kybans
date: 2023-10-28T19:41:23.465Z
tags:
  - post
image: /assets/blog/paprika.webp
imageAlt: Paprika
---
প্রতিটি মানুষ স্বপ্ন দেখে। কেউ দেখে ঘুমের মধ্যে অবচেতনভাবে; আবার কারো কারোর ক্ষেত্রে, তাদের মনের আকাঙ্ক্ষা বা প্রত্যাশা (এটাকেও normally স্বপ্ন ই বলে) ঘুমাতেই দেয় না। স্বপ্ন পূরণের জন্য চেষ্টা করে চলে।
" স্বপ্ন মানুষের একটি মানসিক অবস্থা, যাতে মানুষ ঘুমন্ত অবস্থায় বিভিন্ন কাল্পনিক ঘটনা অবচেতনভাবে অনুভব করে থাকে। অনেক সময়ই পুরনো অভিজ্ঞতার টুকরো টুকরো স্মৃতি কল্পনায় বিভিন্নভাবে জুড়ে ও পরিবর্তিত হয়ে সম্ভব অসম্ভব সব ঘটনার রূপ নেয়। " - উইকিপিডিয়া
কিন্তু কেমন হবে, যদি এ স্বপ্ন আর বাস্তবের মধ্যেকার ক্ষীণ রেখা টা অদৃশ্য হয়ে যায় ত? কী হবে, যদি স্বপ্ন আর বাস্তব মিলে মিশে একাকার হয়ে যেতে থাকে আর মানুষকে টেনে নিয়ে যেতে থাকে না ফেরার দেশে?
কথা না বাড়িয়ে আসুন রিভিউতে আসি।



**Title:** Paprika



**Genre:** Animation, Drama, Fantasy, Mystery, Sci-fi, Psychological Thriller, Avant-garde, Award-Winning, Horror, Suspense, Action, Adventure



**Director**: Satoshi Kon



**Runtime**: 90 minutes



**Studio**: Madhouse



**Year**: 2006



**Country**: Japan



**Language**: Japanese, English



**Based on:** Paprika, a novel by Yasutaka Tsutsui



## Ratings:



**MyAnimeList:** 8.04/10

**Rotten Tomatoes**: 86%

**IMDb:** 7.7/10

**Personal**: 9/10


মুভির প্লট সম্পর্কে আলোচনা করার আগে মুভির কিছু ব্যাপার ক্লিয়ার করা দরকার।


**(১) ডিসি মিনি :**


এটা হচ্ছে এমন একটা ডিভাইস যেটার মাধ্যমে একজন মানুষ কী স্বপ্ন দেখছে সেটা কম্পিউটারের স্ক্রিনে দেখা যাবে। এটার মাধ্যমে একজন মানুষ নিজেই তার বা অন্য কারোর স্বপ্নে প্রবেশ করতে পারবে আর সেটাকে দরকারে চেঞ্জও করতে পারবে। আর একবার এটা যে ব্যক্তি ব্যবহার করবে তার সমস্ত ডাটা এই ডিভাইসে জমা হবে। আর তখন ডিসি মিনি'র কল্যানে সে বাস্তবে থেকেও স্বপ্নে প্রবেশ করতে পারবে। তবে কেউ যদি স্বপ্নটাকেই বাস্তব হিসেবে ধরে নেয়, তাহলে তার সমস্ত consciousness স্বপ্নেই চলে যাবে, এবং তখন স্বপ্নে যদি সে মারা যায়, তাহলে বাস্তবেও মারা যাবে।


**(২) প্যাপ্রিকা :**


এই আপা ই হলেন মুভির কেন্দ্রীয় চরিত্র। ডক্টর আৎসুকো চিবা নামের এক মহিলা গবেষক, যিনি মূলত ডিসি মিনি এর মাধ্যমে মানসিক রোগীদের স্বপ্নে ঢুকে তাদের চিকিৎসা করেন; যখন উনি কারোর স্বপ্নে প্রবেশ করেন, তখন ওনার অ্যাভাটার ই হলো এই প্যাপ্রিকা আপা। চিবা আপু যতটা শান্ত এবং গম্ভীর, প্যাপ্রিকা আপা হলো ঠিক তার উল্টো স্বভাবের। যতক্ষণ পর্যন্ত আপনি প্যাপ্রিকা আপাকে দেখতে পাচ্ছেন, ততক্ষণ ধরে নেবেন আপনি স্বপ্নের মধ্যেই আছেন।

**\#এতে\_অল্প\_স্পয়লার_আছে**


প্যাপ্রিকা আপা আর ডিসি মিনি নিয়ে ত যা বলার বললাম ই। চিবা'পু প্যাপ্রিকা আপা'র রুপ ধরে কোনাকাওয়া তোশিমি নামের একজন ডিটেক্টিভ এর স্বপ্নে ঢুকে তার ট্রিটমেন্ট করছিলেন। সেখান থেকে অফিসে ফিরে এসেই তিনি জানতে পারেন, ডিসি মিনি নাকি চুরি হয়ে হয়ে গেছে। আর সবথেকে বিপজ্জনক ব্যাপার হলো, ডিসি মিনি তে কোনো ইউজার অ্যাক্সেস কন্ট্রোল নেই। অর্থাত, যেকোনো ব্যক্তিই এটা ইউজ করে এর সাথে সংশ্লিষ্ট সকলের জীবন বিপন্ন করতে পারে। এদিকে ওনার একজন সহকর্মী হঠাৎই আবোলতাবোল বকতে বকতে জানালা ভেঙে ধপাস করে পড়ে গেলেন নিচে। যাহোক করে তাকে উদ্ধার করে ওনার ব্রেইন স্ক্যান করে জানা যায় যে আসলে তিনি জেগে জেগেই স্বপ্ন দেখছিলেন। এবং সেই স্বপ্নের মধ্যেই কেঁচো খুড়তে বেরিয়ে আসে কেউটে।


এদিকে একটু একটু করে অদ্ভুত একটা প্যারেড শুরু হতে থাকে শহরজুড়ে, যেখানে স্বপ্ন আর বাস্তব মিলেমিশে একাকার হয়ে যেতে শুরু করে।


●প্যাপ্রিকা ওরফে চিবা'পু কি পারবে ডিসি মিনি চুরির আসল কালপ্রিট কে বের করতে?


●স্বপ্ন আর বাস্তব কে কি আলাদা করতে পারবে সে?


জানতে হলে এই মাথানষ্ট মুভিটা যে দেখতে হবে।

**\#ব্যক্তিগত_মতামত**


সাতোশি আঙ্কেল যদি আজো বেঁচে থাকতেন, তাহলে অ্যানিমে ইন্ডাস্ট্রি কে হয়তো কেউ খাটো করে দেখার সাহস পর্যন্ত করতে পারতো না। ওনার পরিচালিত সবগুলো মুভি আমি দেখেছি আর আমার বলতে দ্বিধা নেই যে, এই প্যাপ্রিকা মুভিটা সেকেন্ড বেস্ট লেগেছে।
মুভিটা বারবার দেখলেও একবারও বোরিং লাগেনি, বরং যতবার দেখি ততবারই ভালো লেগেছে।
আর্টস্টাইল নিয়ে আমার কোনো অভিযোগ নেই। দুর্দান্ত আর্ট + জমকালো ব্যাকগ্রাউন্ড মিউজিক। আসলে মিউজিক নিয়ে কিছু না বললে অন্যায় হবে। স্পেশালি Parade মিউজিক টা আমার এত্ত ফেভারিট, মনে হয় যেন আমি এই মিউজিক টা সারাদিন ধরে একটানা শুনতে পারবো। এর জন্য Susumu Hirasawa কে অন্তর থেকে ধন্যবাদ জানাই। ভদ্রলোক একটা জিনিয়াস। সেইসাথে দুর্দান্ত স্ক্রিনপ্লে, আর প্লট টুইস্ট আপনাকে যেন এক অন্য জগতে নিয়ে যাবে।

আমি হাইলি রেকমেন্ড করবো সাতোশি আঙ্কেলের এই মাস্টারপিস মুভিটা দেখার জন্য। আপনি যদি রহস্য, থ্রিল, সূক্ষ্ম কিছু মেটাফর, অ্যাডভেঞ্চার এর পুরো প্যাকেজ দেখতে চান, তাহলে এই মুভিটা আপনার জন্য একেবারে পারফেক্ট। তবে, মুভিতে কিছু খোলামেলা দৃশ্য আছে। সেজন্য আমি বলবো, বাচ্চাদের সাথে এই মুভিটা দেখার থেকে বিরত থাকতে।
পরিশেষে এটাই বলবো যে, আমার ভীষণ ভালো লেগেছে মুভিটা। আশা করি, এটা আপনাদেরও খুব ভালো লাগবে।
Happy watching 😊😊

**\#Amazing_facts**


(১) এই মুভি থেকে অনুপ্রাণিত হয়েই বিখ্যাত পরিচালক ক্রিস্টোফার নোলান বানিয়েছিলেন আরেক মাস্টারপিস মুভি। যার নাম - INCEPTION


প্যাপ্রিকা ত হলো স্বপ্ন আর বাস্তবের একীকরণ নিয়ে;
অপরদিকে ইন্সেপশন হলো এক স্বপ্নের মধ্যে আরেক স্বপ্ন, তার মধ্যে আবার আরেকটা, আবার তার মধ্যে আরেকটা😴


এমনকি প্যাপ্রিকা মুভির অনেক সিন ই একেবারে কপি করে বসিয়ে দেয়া হয়েছে ইন্সেপশনে।


(২) মুভির শেষ দৃশ্যে সাতোশি আঙ্কেলের বানানো সবগুলো সিনেমার উল্লেখ করা হয়েছে। এবং সেইসাথে উল্লেখ আছে DREAMING KIDS মুভির কথা যেটা উনি কমপ্লিট করে যেতে পারেন নি💔
