---
title: My Happy Marriage (Anime)
description: >-
  যার মা নেই তার জীবনে অবহেলা ও সংগ্রামের শেষ নেই; এই কথাটির একটি জলজ্যান্ত
  প্রমাণ হলো "My Happy Marriage" অ্যানিমেটির প্রধান চরিত্র Miyo Saimori নামের
  মেয়েটি। ছোটবেলায় মা হারানো মেয়েটির
author: Lamisha Astaria
date: 2023-11-16T00:00:00.000Z
tags:
  - post
  - featured
image: /assets/blog/MyHappyMarriage.webp
imageAlt: This is My Happy Marriage
---

যার মা নেই তার জীবনে অবহেলা ও সংগ্রামের শেষ নেই; এই কথাটির একটি জলজ্যান্ত প্রমাণ হলো "My Happy Marriage" অ্যানিমেটির প্রধান চরিত্র Miyo Saimori নামের মেয়েটি। ছোটবেলায় মা হারানো মেয়েটির বাবা থেকেও যেন নেই এবং এভাবেই বাবার অবহেলায় ও সৎ মা এবং বোনের অত্যাচারের মাঝেই বড় হয়ে ওঠা এক সংগ্রামী জীবন তার। এমন করেই একদিন চোখের সামনে নিজের পছন্দের মানুষটির নিজের সৎ বোনের সাথে বাগদান হতে দেখেও মুখ দিয়ে একটি প্রতিবাদ পর্যন্ত করতে পারলো না Miyo! উল্টো তার বাবা তাকে জানিয়ে দিলো যে তার বিয়ে ঠিক করা হয়েছে Kiyoka Kudo নামের এক অত্যন্ত রাগী ও কঠোর স্বভাবের মিলিটারি কমান্ডারের সাথে! তবে কি বিয়ের পর আরো কঠিন দিনের মুখোমুখি হতে হবে Miyo-কে? জীবনে কি কখনো সুখ বা শান্তি কোনোটাই পাবে না সে? কি ছিলো তার অপরাধ যে এতটা কষ্ট সারাজীবন পেতে হবে তাকে? 
নিশ্চয়ই ভাবছেন এমন ডিপ্রেসিং একটি কাহিনীর সিরিজ, এই summer 2023 সিজনে এতটা নাম করলো কিভাবে? আসলেই অত্যন্ত ডিপ্রেসিং গল্পটি নিয়েই শুরু হয়েছিলো নেটফ্লিক্সের "My Happy Marriage" নামের অ্যানিমে সিরিজটি। তবে প্রথমে যতটাই ডিপ্রেসিং হোক না কেন পরবর্তিতে গল্পটা এতোটা ইন্সপায়ারিং যে এক পর্যায়ে Miyo-কে মন থেকে হাসতে দেখে ও ভালবাসা পেতে দেখে আপনার মনটা খুশিতে ভরে উঠবে! নিজের অজান্তেই এই লক্ষী মেয়েটার জন্য চোখ ফেটে জল বেরিয়ে যাবে প্রথমে বেদনায় ও পরে আনন্দে। কিন্তু কিভাবে ও কেন Miyo-র জীবনে এতটা বড় পরিবর্তন আসে? তা জানার জন্য অবশ্যই এই Summer 2023 সিজনের ওয়ান অফ দা বেস্ট অ্যানিমে "My Happy Marriage" সিরিজটি দেখতে হবে! 

.....................................................

My Happy Marriage (2023) 

#No_Spoiler_Review 

MyAnimeList (MAL) Rating: 8.23 

IMDB Rating: 8.2 

Personal Rating: 9.5 

Japanese: Watashi no Shiawase na Kekkon 

Genre: Romance, Fantasy, Drama, History 

Age Restriction: 13+ 

Seasons & Episodes: 01 Season - 12 Episodes 

Runtime: 23 Minutes per Episode 

.....................................................

একজন ভালো জীবনসঙ্গী যে আমাদের জীবন কতটা বদলে দিতে পারে তাই যেন অসাধারণ ভাবে বুঝিয়ে দিয়েছে Kiyoka Kudo ও Miyo Saimori এই সিরিজের প্রতিটি পর্বে! যেখানে প্রথম থেকেই বলা হয়েছে যে Kiyoka Kudo অসম্ভব কোঠর ব্যাক্তিত্বের অধিকারী পাষাণ হৃদয়ী, যে কারনে তার আগের অনেক গুলো ফিয়ান্সে পালিয়ে গিয়েছিলো সেখানে Miyo-র পরিষ্কার মনের সামনে তার মন পুরোপুরি গলে গিয়ে তাকে ভালবাসতে বাধ্য হয়েছে! আর এই বিষয়টি ধীরে ধীরে বেশ কয়েকটি পর্ব ধরে তাদের মাঝে ডেভেলপ করা হয়েছে। Kiyoka যেভাবে Miyo-র প্রতিটা কষ্ট ও বেদনা মন থেকে অনুভব করে মেয়েটার জন্য একটা শক্ত স্ট্যান্ড নিয়েছে তা দেখে আপনার ইচ্ছে করবে এই লোককে Husband of the Year-এর অ্যাওয়ার্ড দিয়ে দিতে বারবার! সবচেয়ে বড় বিষয় হলো Miyo একবারও কিন্তু নিজ থেকে তাকে বলতে কিংবা দেখাতে যায়নি যে কি পরিমান শারীরিক ও মানসিক নির্যাতন সে সহ্য করেছে নিজের অ্যাবিউসিভ পরিবারের কাছে। Kiyoka নিজে তার প্রতিটি বিষয় লক্ষ্য করে করে জানতে পেরেছে সব। এবং এই কষ্ট থেকে মুক্তি দেয়ার জন্য সে Miyo-কে তার সবটা দিয়ে ভালবেসে আপন করেছে ও তাকে একটি ঢালের মতো আগলে রাখার সংকল্প করেছে! এই সিরিজটি শেষ হতে হতে সত্যিকার অর্থে একটি আইডিয়াল পাওয়ার কাপল হয়ে উঠে তাদের জুটিটা! অপরদিকে Miyo-র যেই নিজের সেল্ফ রেসপেক্ট ও ভ্যালুটা রিয়ালাইজ করার পার্সোনাল জার্নিটা গল্পে কাভার করা হয়েছে সেটাও একেবারে মন জয় করার মতো! নিজের মনকে মেরে ফেলা মেয়েটিকে শুধুমাত্র হবু স্বামীর দেয়া ভালবাসা ও সাহসের আদলে মাথা উঠিয়ে দাঁড়িয়ে নিজের শক্তি গুলো হাত পেতে মেনে নিতে সক্ষম হতে দেখে কি যে ভালো ও খুশি লেগেছে তা বলার বাইরে!!

আমার সবচেয়ে ভালো লেগেছে ৬ নম্বর পর্বটা! সেই পর্বে Miyo-র সাহস ও আত্মবিশ্বাসের পাশাপাশি Kiyoka-র ডিটারমিনেশন ও পাওয়ার দেখে বারবার হাততালি দিতে বাধ্য হয়েছি!! আবার একেবারে ফিনালে পর্বেও সব কিছু খুব সুন্দর করে গুছিয়ে, সকল প্রশ্নের উত্তর দিয়ে দেয়া হয়েছে। তাই একবারে পুরো কাহিনী শেষ করে ফেলতে পারবেন মাত্র ১২ পর্বের এই সিরিজটিতে। তবুও ফিনালের সাথে সাথেই দ্বিতীয় সিজনের ঘোষনা চলে এসেছে! তাই আশা করছি দ্বিতীয় সিজনেও সুন্দর writing মেইনটেইন করে চমৎকার আরো একটি সিজন দেখা যাবে এই সিরিজটির! তাছাড়া ফিনালেতে Miyo-র আত্মবিশ্বাস দেখে প্রচণ্ড ভালো লেগেছে ! তবে খেয়াল করে ফিনালে শেষে ক্রেডিট সিনটা অবশ্যই দেখবেন, সেই দৃশ্যটাই মূলত এই সিরিজের শেষ সংলাপ নাহলে কিছুটা ফিনিশিং নেই নেই মনে হতে পারে। 

তাদের সুখের সংসার শুরু হবার সাথে সাথেই তাদেরকে অন্য ধরনের টুইস্টেড বিপদ ঘিরে ধরে সিরিজের মাঝামাঝি জায়গায়। ৭-৮ নং পর্ব থেকেই শুরু হয় জনরা শিফট হওয়া। এতদূর কাহিনীটি শুধুমাত্র রোমান্স ফোকাস মনে হলেও কিছু সুপারন্যাচারাল এলিমেন্ট প্রথম থেকেই হাল্কা ভূমিকা পালন করছিলো কাহিনীতে যা জনরা শিফটের সাথে সাথেই স্পটলাইটে চলে আসে। আর এরপর থেকে কাহিনীটি এমন এমন সব মোড় নিতে থাকে যা আপনাকে একেবারে অবাক করে দিবে! মিস্টিরিয়াস পাওয়ারস ও ডেঞ্জারাস মনস্টারদের মাঝে Kiyoka ও Miyo নানা ঝুঁকিপূর্ণ পরিস্থিতির শিকার হয় এবং এই বিষয় গুলোই এই সিরিজের প্রধান ফোকাস হয়ে দাঁড়ায় পরবর্তীতে। ঠিক কি কারনে এই সুপারন্যাচারাল এলিমেন্ট গুলো কাহিনীতে আনা হয়েছে তা জানতে সিরিজটি দেখবেন, আমি রিভিউতে উল্লেখ করছিনা কারন এটি একটি নো স্পয়লার রিভিউ। তবে বেশ ভালো ভাবেই এই সুপারন্যাচারাল এলিমেন্ট গুলো জমিয়ে তোলা হয়েছে গল্পে। প্রথমে মনে হতে পারে যে হোলসাম রোমান্সের মাঝে ফ্যান্টাসি সুপারন্যাচারাল ভাইবটা হয়তো মানিয়ে উঠবে না কিন্তু এই সিরিজটির writing এতটাই চমৎকার যে খুব অনায়াসেই জনরা শিফটটা মেনে নিতে পারবেন! উল্টো আরো কয়েক গুণ ইন্টারেস্ট বেড়ে যাবে জনরা শিফটের পাশাপাশি সকলের আমার তাই মনে হয়েছে। তাছাড়া Miyo-র পার্সোনালিটি শক্ত করতেও এই সুপারন্যাচারাল এলিমেন্ট গুলো একটি বড় ভূমিকা রয়েছে বলেই মনে হয়েছে!

সিরিজের অ্যানিমেশন স্টাইলটাও বেশ কালারফুল ও আর্টটা ভিনটেজ একটা ভাইব মেইনটেইন করে। তাছাড়া অ্যাকশন বা সুপারন্যাচারাল দৃশ্য গুলোয় ইফেক্টসের কাজ গুলো খুবই ওয়েলডান। বিশেষ করে Kiyoka-র যেকোনো ফাইট সিন একদম আকর্ষণ আঁকড়ে ধরে রাখে এতো চমৎকার ভিজুয়ালস ব্যবহার করা হয়েছে সেই দৃশ্য গুলোয়! আর্ট স্টাইলটাও খুবই সুন্দর ও প্রতিটি চরিত্রকে সুন্দর করে রিপ্রেজেন্ট করেছে। ভয়েস আর্টিস্টরাও মানানসই পারফর্ম করেছে স্পেশালি Kiyoka Kudo-র স্ট্রং পার্সোনালিটিটা খুবই চমৎকার ভাবে প্রকাশ পেয়েছে ভয়েসের মাধ্যমে! কখনোই কোনো অপ্রয়োজনীয় দৃশ্য বা তথ্য রাখা হয়নি এই সিরিজে এবং প্রতিটি গুরুত্বপূর্ণ প্লট পয়েন্ট বেশ সরল ভাবেই বোঝানো হয়েছে। Miyo ও Kiyoka বাদে বাকি সকল চরিত্রের ভূমিকা যদিও কম তবুও তাদেরকেও যথেষ্ঠ যত্ন সহকারে গল্পে উপস্থাপন করা হয়েছে। 

"My Happy Marriage" অ্যানিমেতে আছে ওয়েল রিটেন ডায়ালগস ও ক্যারেক্টারসের মাঝে একটি হোলসাম রোমান্স ও তার পাশাপাশি পেয়ে যাবেন মিস্টিরিয়াস একটি ফ্যান্টাসি থিমের গল্প! যেহেতু সিরিজটি একটি "Shoujo Anime" তাই হয়তো অনেকেই আগে থেকেই ওভারলি ইমোশনাল বা Trashy ভেবে সিরিজটি না দেখার সিদ্ধান্ত নিয়েছেন। তাদের জন্য আমার সমবেদনা কারন তারা জানেন না যে কি সুন্দর একটি সিরিজ তারা মিস করছেন শুধুমাত্র Shoujo ট্যাগটি দেখে। এই অ্যানিমের প্লট যেমন গভীর, চরিত্র গুলো তেমনি স্ট্রংলি portrayed যে কারনে আপনি ইনভেস্টেড ফিল করবেন প্রতিটি মুহূর্তে! তাছাড়া অ্যাকশন দৃশ্য গুলোও দেখার মতো আর টুইস্ট গুলোও গল্প অনুযায়ী সেরা মনে হয়েছে আমার কাছে। যারা সিরিজটি আমার মতো অনগোয়িং অবস্থায় দেখেছেন তারা অবশ্যই জানাবেন আপনাদের কেমন লাগলো এবং যারা দেখেননি তারা অবশ্যই দেখবেন সিরিজটি। তবে "Shoujo Anime is Trash" বলে এড়িয়ে গিয়ে নিজেকে কুল প্রমান করতে গিয়ে এই সুন্দর অ্যানিমেটি মিস্ আউট করবেন না বলেই আশা করছি। 
