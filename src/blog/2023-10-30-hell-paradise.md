---
title: Jigokuraku-Hell's Paradise (Anime/Manga)
description: >-
  আপনি একজন কে ভালোবাসেন। সে আপনার জীবনকে পরিবর্তন করেছে। তার থেকে দূরে সরে গেলে
  তার কাছে আবার ফিরে যাওয়ার জন্য আপনি কি কি করতে এবং কতটুকু যন্ত্রণা সহ্য করতে
  প্রস্তুত?
author: Rafid Zoldyck
date: 2023-10-30T00:00:00.000Z
tags:
  - post
  - featured
image: /assets/blog/hells-paradise.png
imageAlt: This is a Jigokuraku
---

আপনি একজন কে ভালোবাসেন। সে আপনার জীবনকে পরিবর্তন করেছে। তার থেকে দূরে সরে গেলে তার কাছে আবার ফিরে যাওয়ার জন্য আপনি কি কি করতে এবং কতটুকু যন্ত্রণা সহ্য করতে প্রস্তুত? বাসাতে বকা খেতে? লাঠি/ঝাঁটার বারি সহ্য করতে? জীবন্ত অবস্থায় মরণ যন্ত্রণা সহ্য করতে? সামান্য এক মানুষের কাছে যাওয়ার জন্য এত কিছু কে করে? হেলস প্যারাডাইসের প্রধান চরিত্র এর থেকেও বেশি কিছু করেছে।

Name: Jigokuraku: Hell's Paradise

Genre: Action, Fantasy, Adventure

Theme: Historical, Gore, Samurai

Demographic: Shounen

Age rating: R - 17+

Anime info:

Episode: 13 (Season 1)

Status: S1 completed. Will have more seasons

Studio: Mappa

MyAnimeList rating: 8.14 (Season 1)

Manga info:

Chapters: 127

Volumes: 13

Status: Completed

MyAnimeList rating: 8.29

Personal rating: 9/10

হেলস প্যারাডাইস। নরকের স্বর্গ। দুটি বিপরীত শব্দ একসাথে লেখা। অনেক বড়ো দুশ্চরিত্র কিন্তু সে সহৃদয়, তাকি সম্ভব? ভয়ংকর কাজ কিন্তু উদ্দেশ্য মিষ্টি এমন কি কখনো হয়? প্রশ্নগুলোর উত্তর হেলস প্যারাডাইস এ আছে।

কাহিনী: গারান নো গাবিমারু। গাবিমারু একজন কুখ্যাত ইওয়াগাকুরে নিনজা এবং গুপ্তঘাতক, যার কোনো অনুভূতি নেই। তাকে কেউ ঠেকাতে পারেনা। গাবিমারু বিয়ের পর তার স্ত্রীর প্রভাবে সাধারণ মানুষদের মত অনুভব, চিন্তা করতে শুরু করে। একপর্যায়ে সে চায় তারা সাধারণ মানুষদের মত বেঁচে থাকতে। এ কথা সে নিনজা প্রধান কে জানালে তাকে মৃত্যুদন্ডপ্রাপ্ত আসামী এবং বিশ্বাসঘাতক সাব্যস্ত করা হয়। সে পালিয়ে গেলে আবার ধরা পড়ে। তাকে বিভিন্নভাবে মৃত্যুদণ্ড দেওয়ার চেষ্টা করা হলেও সে মরেনা। কারণ যে আঘাতে সাধারণ মানুষের মৃত্যু ঘটে, সে আঘাত তার কাছে কিছুই না। সে বাঁচতে চায়না মুখে বললেও তার অবচেতন মনে সে তার স্ত্রীর কাছে ফিরে যেয়ে সাধারণভাবে জীবনযাপন করতে চায়। ইয়ামাদা আসায়েমন সাগিরি হলেন ইয়ামদা গোত্রের একজন তলোয়ার পরীক্ষক এবং জল্লাদ। সে গাবিমারুকে জানায় যে Elixir of life এনে দিতে পারলে সে সরকারিভাবে ক্ষমা পাবে। এটা আনতে হলে তাদের শিনসেনকিও দ্বীপে যেতে হবে। ওই দ্বীপে যারা গেছে তারা আর জীবন্ত ফিরে আসেনি। গবিমারুর সাথে আরো বেশ কয়জন মৃত্যুদন্ডপ্রাপ্ত আসামীরা যাবে সেখানে। নজরদারির প্রত্যেকের সাথে থাকবে ইয়ামদা গোত্রের একজন। দ্বীপে যেয়ে দেখা যায় জায়গাটা বাইরের বিশ্বের থেকে অনেক আলাদা। ভয়ংকর আর দানবীয় জীবজন্তু যেগুলো আগে কখনো দেখেনি। প্রাকৃতিক নিয়মও আলাদা সেখানে। বিষয়টা কিছুটা ডার্ক কন্টিনেন্ট এর মত। যেখানে দ্বীপটা থেকে বেঁচে ফিরবে নাকি তার নিশ্চয়তা দেওয়া যায়না সেখানে গাবিমারু কি পারবে Elixir of life নিয়ে আসতে এবং তার স্ত্রীর কাছে ফিরে যেতে?
হেলস প্যারাডাইস এর কাহিনী, চরিত্র, ওয়ার্ল্ড বিল্ডিং, পাওয়ার সিস্টেম, চরিত্রের আর কাহিনীর উন্নতি অনেক সামঞ্জস্যপূর্ণ। ক্রমাগতভাবে এখানে প্লট ডেভেলপমেন্ট হয়েছে এখানে যা আমাকে অবাক করেছে। হটাত করে চরিত্রের উন্নতি হয় তারপর সে খলনায়ককে কে হারায় দেয় এমন হয়নি। তাছাড়া ছোট মাঙ্গা হলেও ওয়ার্ল্ড বিল্ডিং অসাধারণ ছিল এমনকি ১৩ পর্বের আনিমেতেও তা অনেক ভালো ছিল। আর এটার পাওয়ার সিস্টেম মুগ্ধকর।
চরিত্র: আগেই বলেছি ওয়ার্ল্ড বিল্ডিং অসাধারণ। এখানে অনেক চরিত্র আছে। প্রত্যেকেরই আলাদা আলাদা অতীত আর ব্যাক্তিত্ব আছে। মূল চরিত্রদের সাগে পার্শ্ব চরিত্ররাও যথেষ্ট গুরুত্ব পেয়েছে। প্রতিটি চরিত্রেরই কমবেশি উন্নতি লাভ করেছে কাহিনীতে।

গাবিমরু: গল্পের প্রধান চরিত্র। অসাধারণ শক্তিশালী এবং বিবেকবান। তার স্ত্রীকে সে অনেক ভালোবাসে আর তার প্রতি অনেক অনুগত। তার কিছু কিছু সময় বলা কথা আর করা ব্যাবহার আমাকে মুগ্ধ করেছে। সে অনেক ভালই পরিকল্পনা করতে পারে। কাহিনীর উন্নতির সাথে তারও উন্নতি হতে থাকে। তার অতীত যেমনই হোক না কেন সে মন থেকে ভালো। মাঙ্গা শেষ করে গাবিমরুকে আরো ভালো লাগে।

ইয়ামাদা আসায়েমন সাগিরি: দ্বিতীয় মূল চরিত্র বা ডিউটেরাগনিস্ট। গাবিমরুর উপর নজরদারি রাখার দায়িত্বে নিয়োজিত। এই মেয়ে মারা গেলে গাবিমরু আর ক্ষমা পাবেনা। মেয়ে হলেও সে অনেক শক্তিশালী এবং দক্ষ। অনেক ভালো একটা চরিত্র এবং সে গাবিমরুর প্রতি সহানভূতিশীল।

ইয়ুই: গাবিমরুর স্ত্রী। অসাধারণ এক মেয়ে। তবে এই চরিত্র প্রথমে অতীতের ঘটনাতে দেখানো হয়। এর মত বউ অনেকেই চায়।
ইয়ুজুরিহা: পার্শ্ব চরিত্রদের মধ্যে অনেক গুরুত্বপূর্ণ। এটাও একটা নিনজা। তবে গাবিমরুর গ্রামের না।

শিয়ন: অন্ধ জোরো। অন্ধ হলেও অনেক দক্ষ আর শক্তিশালী তলোয়ারবাজ। অসাধারণ এক চরিত্র। জোরো বলার কারণ তার মুখ অনেকটা জোরোর মত।
পাওয়ার সিস্টেম: হেলস প্যারাডাইস এর পাওয়ার সিস্টেম আমাকে মুগ্ধ করেছে। এখানে “তাও” বলে একটা ধারণা আছে। নেন এর সাথে এইটার অনে মিল আছে। চীনের তাওইজম-কে কেন্দ্র করে এইটা তৈরি করেছে মূলত। তবে লেখক তাওইজম-এ বিশ্বাসী কিনা ত জানা নেই। তবে অবাক করার বিষয় এইটা না। এখন পাওয়ার সিস্টেমের অনেক ব্যাখ্যা দেওয়া আছে। অন্যান্য আনিমেতে মূলত কয়েক বাক্যে ব্যাখ্যা দিয়ে শেষ হয়ে যায়। কিন্তু এইখানে ব্যাপক পরিমাণে ব্যাখ্যা দেওয়া আছে। কোনটা কি কারণে হলো, কেউ নতুন কিছু করলে তা কিভাবে করলো সবই শাব্দিকভাবে ব্যাখ্যা করা আছে। এত বিস্তারিত পাওয়ার সিস্টেম তার উপর ছোট একটা মাঙ্গা আগে দেখিনি। তবে ব্যাখ্যাতে কঠিন কঠিন ইংরেজি ব্যাবহার হয়েছে তাই বুঝা একটু কঠিন। তাছাড়া এইটার কাহিনীর উপর পাওয়ার সিস্টেমের প্রভাব লক্ষণীয়। এক কথায় অসাধারণ ছিল।

অ্যানিমেশন (আনিমে): Mappa অ্যানিমেট করেছে। অ্যানিমেশন আর যুদ্ধের দৃশ্যগুলো অনেক সুন্দর আর স্পষ্টভাবে করা হয়েছে। অনেক দৃশ্য থেকে তো ওয়ালপেপার নেওয়া যাবে।

আর্ট (মাঙ্গা): মাঙ্গার আর্ট অসাধারণ ছিল। কিছু কিছু ছবি তো দেখতেই থেকে গেছিলাম। এক্কেবারে ভালো আর্ট তা বলছিনা তবে এইটা অসাধারণ ছিল। ফাইটিং সিনগুলো যথেষ্ট স্পষ্ট ছিল। ৯/১০ দিবো আর্টে।

গতি (মাঙ্গা): গতি বা pacing যথেষ্ট ভালো ছিল। দ্রুত বা ধীর মনে হয়নি।

উপভোগ: রহস্য, রোমাঞ্চ, ভালোবাসার ছোঁয়া সব মিলিয়ে অনেক উপভোগ করেছি মাঙ্গাটা আর আনিমেও অনেক উপভোগ করেছি। এখন দ্বিতীয় সিজনের জন্য অপেক্ষা করছি। দ্বিতীয় সিজনে বেশি পর্ব দিয়ে শেষ করে ফেললেই ভালো কিন্তু Mappa-র কথা।

ব্যাক্তিগত মতামত: কাহিনীটা আমার কাছে অসাধারণ লেগেছে। আনিমে ফ্যানরা অনেকেই এইটাকে অপছন্দ করে। কিন্তু মাঙ্গা হিসেবে এইটার নেতিবাচক রিভিউ কম। আমি অনেকদিন ধরে এমনই কোনো এক মাঙ্গা/আনিমে খুঁজছিলাম। যেটা যখন মন চায় সেটা দেখি - এই কারণে আমার অভিজ্ঞতা খুব একটা সন্তুষ্টজনক না। তবে এইটা পড়ে আমার অনেক ভালো লেগেছে। সমাপ্তিটা অসাধারণ ছিল। এইটার মূলে ভালোবাসা জিনিসটা থাকলেও রোমান্স নাই বলতে গেলে। কিছুটা ডার্ক থিমের। তাই সবাই হয়তো দেখতে পারবেনা। কিন্তু আমার যেহেতু দুইটাই পছন্দ তাই অনেক পছন্দ হয়েছে এটা। লেখক 'ইয়ুজি কাকু' বলেছেন তিনি বার্জার্ক থেকে অনুপ্রাণিত। তবে এইটার সাথে হান্টার এক্স হান্টারের সাথেও ব্যাপক মিল আছে। এই মাঙ্গাটা আমি মনে রাখবো। সুন্দর একটা অভিজ্ঞতা ছিল আমার।

যদি সময় থাকে দেখে ফেলেন অসাধারণ এই আনিমে আর পারলে সাথে মাঙ্গাটাও পড়ে ফেলেন❤️
