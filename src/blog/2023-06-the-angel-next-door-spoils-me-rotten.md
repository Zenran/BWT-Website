---
title: The Angel Next Door Spoils Me Rotten! (Anime)
description: >-
  কিছু কিছু অ্যানিমে সিরিজ একদম মনের মাঝে জায়গা করে নেয়। তেমন করেই আমার দেখা
  বেস্ট রোমান্টিক অ্যানিমে সিরিজ গুলোর একটি হয়ে গেল "The Angel Next Door Spoils
  Me Rotten" অ্যানিমেটি। আমি যেহেতু রমকম অ্যানিমে ভক্ত তাই অনেক রমকম অ্যানিমে
  দেখা হয়েছে। 
author: Lamisha Astaria
date: 2023-11-04T03:48:43.960Z
tags:
  - post
image: /assets/blog/anime-the-angel-next-door-spoils-me-rotten.webp
imageAlt: The Angel Next Door Spoils Me Rotten!
---
The Angel Next Door Spoils Me Rotten! (2023) 



\#No_Spoiler_Review 

**MyAnimeList (MAL) Rating:** 7.81

**IMDB Rating:** 7.5

**Personal Rating:** 10

**Japanese:** お隣の天使様にいつの間にか駄目人間にされていた件 (Otonari no Tenshi-sama ni Itsunomanika Dame Ningen ni Sareteita Ken)

**Genre:** Romance, Comedy, Drama 

**Status:** Ongoing

**Age Restriction: **13+

**Seasons & Episodes:** 01 Season - 12 Episodes 

**Runtime: **24 minutes per Episode  

⚠️Season 02 Coming Soon in 2024⚠️

কিছু কিছু অ্যানিমে সিরিজ একদম মনের মাঝে জায়গা করে নেয়। তেমন করেই আমার দেখা বেস্ট রোমান্টিক অ্যানিমে সিরিজ গুলোর একটি হয়ে গেল "The Angel Next Door Spoils Me Rotten" অ্যানিমেটি। আমি যেহেতু রমকম অ্যানিমে ভক্ত তাই অনেক রমকম অ্যানিমে দেখা হয়েছে। তবে বেশীরভাগ রমকমে গতানুগতিক কাহিনী গুলো দেখতে দেখতে একঘেয়ে লাগছিল। তারই মাঝে এই অ্যানিমেটি যেন একটা ফ্রেস এয়ারের মতো কাজ করলো! এতো সুন্দর একটি সহজ সরল কাহিনী এবং ওয়েল রিটেন ক্যারেক্টারস আমাকে প্রতি সপ্তাহে এর নতুন পর্ব দেখার জন্য মুখিয়ে রেখেছিল। 

এই অ্যানিমের যেই বিষয়টি সবচাইতে ভালো লেগেছে তা হলো রাইটাররা বেশ খানিকটা সময় ধরেই মূল চরিত্র Amane ও Mahiru-র মাঝের রসায়নটা বিল্ড আপ করেছেন। প্রথমে সম্পর্কটা বন্ধুত্বের মাঝে সীমাবদ্ধ থাকলেও পরবর্তীতে ভালবাসায় পরিণত হবার বিষয়টা আমার কাছে খুবই ন্যাচারাল মনে হয়েছে। খুবই সুইট ও হেলদি একটি রিলেশনশিপ তুলে ধরা হয়েছে Amane ও Mahiru-র মাঝে যা প্রতিটা পর্বে আমার হৃদয়কে সিক্ত করে তুলেছে। আমি এইরকম হোলসাম একটি রোমান্টিক কাহিনী দেখে খুবই স্যাটিসফাইড এবং তারা দুজন যেভাবে একে অপরকে আগলে রাখে যেকোনো মন খারাপ করা পরিস্থিতির মাঝে তা দেখে একটি আইডিয়াল রিলেশনশিপ ভাইব  ক্ষণে ক্ষণেই টের পাওয়া যায়। তারা দুজনই বেশ কেয়ারিং একে অন্যের প্রতি যে কারনে তাদেরকে একটি পারফেক্ট কাপল মনে হয়েছে। তাদের মাঝের কিছু দৃশ্য দেখে আমার মন প্রাণ একদম আনন্দে ভরে উঠেছিল এবং এই সিরিজে একটি বিষয়ে বেশ ভালো করে ফোকাস করা হয়েছে তা হলো একজন ভালো সঙ্গী কিভাবে আমাদের জীবনে আলো নিয়ে আসতে পারে যেই আলোর মাধ্যমে যেকোনো পাস্ট ট্রমা থেকে বের হওয়া সম্ভব। তাছাড়া Amane-কে পিক হাজব্যান্ড ম্যাটেরিয়াল ও Mahiru-কে পারফেক্ট ওয়াইফু ম্যাটেরিয়াল বললেও হয়তো ভুল হবেনা। তবে একটা বিষয় না বললেই না তা হলো যদিও তাদের দুজনের সম্পর্কটা অত্যন্ত সুইট তবুও সিরিজে তাদের মাঝে সুইটনেসের পাশাপাশি বেশ ইনটিমেট ডায়ালগ ও কয়েকটি ইনটিমেট দৃশ্য রাখা হয়েছে যা প্রথম কয়েকটি পর্ব দেখে আমি একেবারেই বুঝিনি যে এমন‌ কিছুও থাকতে পারে এই সিরিজে‌। প্রথমে দুই তিন পর্ব দেখে মনে হয়েছিল যে শুধুমাত্র হাত ধরতে ধরতেই হয়তো পুরো সিজন চলে যাবে কিন্তু তাদের সম্পর্কের প্রগরেসটা বেশ কুইক তবে অবশ্যই মানানসই। যখন যা হবার কথা তাই হয়েছে তাদের সম্পর্কটাকে আগিয়ে নিয়ে যেতে। 

সবশেষে তাই আমি বলবো "The Angel Next Door Spoils Me Rotten" একটি পারফেক্ট হোলসাম রোমান্স অ্যানিমে। এই অ্যানিমেতে কোনো শকিং টুইস্ট নেই, না আছে কোনো বড় মাত্রার বাধা মূল চরিত্রদের কাছে আসার মাঝে। তবুও কাহিনীটি এতো চমৎকার ভাবে লেখা হয়েছে যে সোফায় বসে বসে Amane ও Mahiru কথা বলছে বা রান্নাঘরে একসাথে রান্না করছে ও ডিনার করছে তা শুনতে ও দেখতে খুবই ভালো লাগে। তবে কখনোই বোরিং লাগবে না এই সিরিজটি দেখার সময়; যদি আপনি রোমান্স অ্যানিমের ভক্ত হয়ে থাকেন। আমি সকলকে হাইলি রিকমেন্ড করছি এই সিরিজটি। এই সিরিজটি একটি অনগোয়িং লাইট নভেল বেসড্ তাই হয়তো দ্বিতীয় সিজন চলে আসতে পারে। তাছাড়া বেশ ভালোই নাম করেছে এই সিরিজটি। আমি খুব করে চাই যেন আরো সিজন অবশ্যই চলে আসে! তবে একটা ফেয়ার ওয়ার্নিং দেবো আমি যে এক বসায় হয়তো এই সুপার সুইট অ্যানিমেটা শেষ করতে গেলে ডাইবেটিসের শিকার হয়ে যেতে পারেন! যারা দেখেছেন তারা অবশ্যই জানাবেন যে আপনাদের কেমন লাগলো এই অসাধারণ ও হার্ট ওয়ার্মিং সিরিজটি! 

\#Astarias_Silver_Screen
