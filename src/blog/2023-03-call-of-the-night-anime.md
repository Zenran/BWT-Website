---
title: Call Of The Night (Anime)
description: >-
  যদিও রোমান্টিক কমেডি অ্যানিমে গুলো মূলত হাই স্কুল ভিত্তিক বা স্লাইস অফ লাইফ
  ধাঁচের হলেই আমার পছন্দ হয়, Call of the Night অ্যানিমেটি ফ্যান্টাসি জনরার হবার
  পরও এর ছোট ছোট কিছু ক্লিপ ইন্সাটাগ্রামে দেখে দেখার আগ্রহ জাগে। সিরিজটি নিয়ে
  ঘাঁটাঘাঁটি করে জানতে পারি যে একেবারেই নতুন এবং রানিং অ্যানিমে এবং কাহিনীটি
  ভালোই ইন্টারেস্টিং। তবে যেই বিষয়টি এই সিরিজটি দেখার জন্য সবচেয়ে বেশি টেনেছে
  আমাকে তা হলো এর চমৎকার ভিজুয়ালস্। 
author: Lamisha Astaria
date: 2023-11-08T20:41:00.000Z
tags:
  - post
image: /assets/blog/Call of the night.png
imageAlt: 'This is Call of the Night '
---
\#No_Spoiler_Review 
MyAnimeList (MAL) Rating: 7.99
IMDB Rating: 7.7 
Personal Rating: 8.5 
Genre: Comedy, Romance, Supernatural
Japanese: よふかしのうた (Yofukashi no Uta)
Age Restriction: 13+ 
Demographics: Shounen 
Seasons & Episodes: 01 Season - 13 Episodes 
Status: Ongoing
Runtime: 24 minutes per episode 

যদিও রোমান্টিক কমেডি অ্যানিমে গুলো মূলত হাই স্কুল ভিত্তিক বা স্লাইস অফ লাইফ ধাঁচের হলেই আমার পছন্দ হয়, Call of the Night অ্যানিমেটি ফ্যান্টাসি জনরার হবার পরও এর ছোট ছোট কিছু ক্লিপ ইন্সাটাগ্রামে দেখে দেখার আগ্রহ জাগে। সিরিজটি নিয়ে ঘাঁটাঘাঁটি করে জানতে পারি যে একেবারেই নতুন এবং রানিং অ্যানিমে এবং কাহিনীটি ভালোই ইন্টারেস্টিং। তবে যেই বিষয়টি এই সিরিজটি দেখার জন্য সবচেয়ে বেশি টেনেছে আমাকে তা হলো এর চমৎকার ভিজুয়ালস্। 

Call of the Night সিরিজটি মূলত একটি ফ্যান্টাসি রোমান্স অ্যানিমে যার কাহিনী শুরু হয় Kou Yamori নামের একটি টিনেজার ছেলেকে নিয়ে যে রাতে ঘুমাতে পারে না কোনভাবেই এবং নিজের জীবনে একদমই খুশি না। এই একঘেয়ে জীবন কোনভাবে ত্যাগ করতে পারলে যেন সে বাঁচে এমন এক ধারনা নিয়েই কেটে যাচ্ছিল তার দিন ও নির্ঘুম রাত গুলো। একদিন সে ঠিক করে যে গভীর রাতের শহরটা সে ঘুরে দেখতে চায় এবং সে বেরিয়ে যায় চুপিচুপি ঘর থেকে। বাহিরে ঘোরা ফেরা করতে করতে রাতের অন্ধকারে তার পরিচয় হয় Nazuna Nanakusa নামের একটি বিচিত্র মেয়ের সাথে। তবে কিছুক্ষণ সময় মেয়েটির সাথে কাটানোর পরই সে এই মেয়েটি সম্পর্কে এমন কিছু জানতে পারে যা তার পুরো জীবনটাই বদলে দেয়। আসলে কে এই মেয়েটি এবং কি তার রহস্য যা একটি ইনসোমনিয়াক বিষন্ন ছেলের জীবন পুরোপুরি ঘুরিয়ে দেয়? তা জানতে দেখতে হবে দারুন এই সিরিজটি। 

এই সিরিজের সবচাইতে প্রশংসনীয় পয়েন্ট হলো এর তাক লাগিয়ে দেয়া ভিজুয়ালস। এতো সুন্দর চোখ জুড়ানো রাতের আকাশ ও পরিবেশ অ্যানিমেশন আমি আগে কোনো অ্যানিমেতে দেখিনি। এই সিরিজের ৯০% দৃশ্যই রাতের শহরটাকে ঘিরে সাজানো। তাই প্রায় প্রতি মুহূর্তে আপনার চোখ ধাঁধিয়ে যাবে বেগুনি ও গাড় নীল আকাশের হাজার হাজার তারা ও স্ট্রিট লাইটের আলোতে ঘেরা প্রতিটি দৃশ্যে। তাছাড়া প্রথম দিকে বেশ কিছু প্রশ্ন আপনার মনে জাগবে। হয়তো মনে করতে পারেন যে এই সিরিজে শুধু এই দুজনকেই দেখতে হবে। কিন্তু সেই ধারনা একেবারেই ভুল। কাহিনী যতো সামনে এগিয়েছে ততো নতুন সাইড চরিত্র তুলে ধরা হয়েছে। এবং প্রতিটি চরিত্রকেই সুন্দর মন ছুঁয়ে যাবার মতো গল্প দেয়া হয়েছে। বেশ কিছু প্রশ্নের উত্তর পেয়ে যাবেন এই সিজনেই তবে যেহেতু সিরিজটি অন গোয়িং তাই বেশ কিছু বিষয় এখনো রহস্যের আড়ালে রাখা হয়েছে। 

ক্যারেক্টার ডিজাইন গুলো অনেকটাই ভিন্ন লেগেছে অন্যান্য অ্যানিমে থেকে। মূল চরিত্র Nanakusa-কে দেখে অনেকটাই My Hero Academia -এর Himiko Toga-র মতোই লেগেছে। তাছাড়া সিরিজের প্রতিটি নারী চরিত্রকে অসম্ভব আকর্ষণীয় লেগেছে। এর পিছনে একটি কারনও সিরিজে মেনশন করা হয়েছে। তাছাড়া অ্যানিমেশনের পাশাপাশি চমৎকার মিউজিক ও সাউন্ডের ব্যবহার করা হয়েছে। অ্যানিমে সিরিজ দেখার একটি গুরুত্বপূর্ণ অংশ হলো সাউন্ড ইফেক্ট। বেশিরভাগ সিরিজেই খুবই চমৎকার কাজ থাকে সাউন্ডের তবে এই সিরিজে চমৎকার ভিজুয়াল গুলোর সাথে সাউন্ড ও ব্যাকগ্রাউন্ড মিউজিক স্কোর দুটোই অসাধারণ ভাবে মানিয়েছে। বরাবরের মতোই সকল ভয়েস অ্যাক্টররা অসাধারণ কাজ করেছেন। 

Nanakusa ও Kou -এর মাঝে সিরিজের প্রথম পর্ব থেকেই চমৎকার কেমিস্ট্রি স্থাপন করা হয়েছে। তবে তাদের সম্পর্কের প্রগরেসটা অনেকটাই স্লো। Kou-কে খুবই কনফিউজড একজন টিনেজার হিসেবে দেখানো হয়েছে। অপরদিকে Nanakusa অনেকটাই রেকলেস। তবে তাদের মাঝে অনেক সুইট ও কিউট বেশ কয়েকটি মুহূর্ত রাখা হয়েছে যেগুলো দেখে ইন্সট্যান্টলি আপনি তাদের কাপলটার জন্য রুট করতে শুরু করবেন। তাদের সাথে বাকি সকল চরিত্রের ইন্টারেকশন খুবই ভালো ভাবে উপস্থাপন করা হয়েছে। আমার কাছে বিশেষ করে Kou-এর ছোটবেলার দুজন বন্ধুর সাথে তার কথোপকথন গুলো খুব ন্যাচারাল লেগেছে। তাছাড়া Seri নামের একটি সাইড চরিত্র আছে যার সাথে বেশ কয়েকটি পর্ব রাখা হয়েছে এবং তার কাহিনীটি মন ছুঁয়ে যাবার মতো। 

সব মিলিয়ে এখনো অনেক গুলো প্রশ্নের উত্তর খুঁজে পাইনি Call of the Night-এর প্রথম সিজনে। তাই অধীর আগ্রহে অপেক্ষা করবো দ্বিতীয় সিজনের জন্য। এই ৩০ সেপ্টেম্বরে প্রথম সিজনের শেষ পর্বটি এয়ার হয়েছে তবে এখনো দ্বিতীয় সিজনের কোনো অ্যানাউন্সমেন্ট শোনা যায়নি। তবে আমি আশাবাদী যে শিগগিরই শোনা যাবে। আমার মনে হয়েছে যে এই সিরিজটি খুব সহজেই সকলের ভালো লাগবে এবং কাহিনীটি প্রথমে যতটা সিম্পল মনে হয়েছিল শেষে গিয়ে আরো গভীর হয়ে দাঁড়িয়েছে তাই আমি খুবই ইন্টারেস্টেড দেখার জন্য যে সামনে কি হবে। সকল অ্যানিমে লাভারদের জন্য রিকমেন্ডেশন রইল। যে কোনো অ্যানিমে সাইটে পেয়ে যাবেন সহজেই। আমি 9anime সাইটটা থেকে দেখেছি জাপানিজ অডিওতে। অবশ্যই রিকমেন্ড করছি আপনারাও জাপানিজ ডাবিংয়ে ইংলিশ সাবটাইটেল দিয়ে দেখবেন। যারা দেখেছেন তারা অবশ্যই জানাবেন আপনাদের কেমন লাগলো।
