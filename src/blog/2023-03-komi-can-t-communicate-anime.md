---
title: Komi Can't Communicate (Anime)
description: >-
  অনগোয়িং রোমান্টিক-কমেডি অ্যানিমে গুলোর মাঝে অন্যতম জনপ্রিয় একটি সিরিজ Komi
  Can't Communicate অ্যানিমেটি। সত্যি বলতে গতবছর প্রথম সিজনটি বের হবার পরপরই এই
  সিরিজটি দেখার জন্য বসেছিলাম তবে মাত্র তিনটি পর্ব দেখার পর মনে হয়েছিল যে এই
  সিরিজটি আমার জন্য না। তাই পরে আর দেখা হয়নি। তবে এই সিরিজটি এতটাই জনপ্রিয়
  হয়ে উঠেছে যে..... 
author: Lamisha Astaria
date: 2023-11-02T19:51:00.000Z
tags:
  - post
image: /assets/blog/komi-cant-communicate.webp
imageAlt: Komi Can't Communicate
---
\#No_Spoiler_Review

## 
**MyAnimeList (MAL) Rating**: 


‌**Season 01** : 7.90 


‌**Season** **02** :  8.05 


**IMDB Rating**: 7.8


**Personal Rating**: 9.0 


**Japanese**: 古見さんは、コミュ症です (Komi-san wa Comyushou Desu.) 


**Genre**: Comedy, Romance, Drama 


**Age Restriction**: 13+


**Demographic:** Shounen


**Status**: Ongoing


**Seasons & Episodes**: 2 Seasons - 24 Episodes 


**Runtime**: 24 minutes per episode 



অনগোয়িং রোমান্টিক-কমেডি অ্যানিমে গুলোর মাঝে অন্যতম জনপ্রিয় একটি সিরিজ Komi Can't Communicate অ্যানিমেটি। সত্যি বলতে গতবছর প্রথম সিজনটি বের হবার পরপরই এই সিরিজটি দেখার জন্য বসেছিলাম তবে মাত্র তিনটি পর্ব দেখার পর মনে হয়েছিল যে এই সিরিজটি আমার জন্য না। তাই পরে আর দেখা হয়নি। তবে এই সিরিজটি এতটাই জনপ্রিয় হয়ে উঠেছে যে এই অ্যানিমেটির নাম বারবারই চোখের সামনে এসে পরে। এই বছর সিরিজটির দ্বিতীয় সিজন মুক্তি পাবার সাথে সাথেই সকল সোস্যাল মিডিয়া এই সিরিজটির আলোচনায় ভরে উঠেছিল। তাই ঠিক করলাম আরো একবার এই সিরিজটিকে চ্যান্স দিয়ে দেখি যেহেতু সকলে এতো পছন্দ করে। 

এমনিতেই রোমান্টিক কমেডি ও স্লাইস অফ লাইফ ধাঁচের অ্যানিমে গুলোর আমি ভিশন ভক্ত। তাই কমবেশি সকল জনপ্রিয় রোমান্স অ্যানিমে গুলোই আমার বেশ ভালোই লেগেছে। তবে প্রথমবার Komi Can't Communicate অ্যানিমেটি ভালো না লাগলেও দ্বিতীয়বার কেন‌ জানি খুব ভালো ভাবেই ঢুকে গিয়েছিলাম এই মজার গল্পটিতে। তারপর একটি পর্যায়ে এসে একেবারেই টানা দেখেই শেষ করে উঠেছি এবং তৃতীয় সিজন দেখার জন্য অপেক্ষা করতে মন চাইছে না কোনোভাবেই। বারবার মনে হচ্ছে যে কবে আবারো দেখবো Komi এবং তার বন্ধুদের। 

সিরিজের কাহিনী ফলো করে Komi নামের একটি অত্যন্ত সুন্দর ও শান্তশিষ্ট মেয়েকে যাকে সকলেই এক নজর দেখেই মুগ্ধ হয়ে যেতে বাধ্য। তার সৌন্দর্য, রিজার্ভড পারসোনালিটি এবং পড়াশোনা ও স্পোর্টসে তার দক্ষতা তাকে করে তুলে তাদের হাইস্কুলের সবচাইতে জনপ্রিয় ছাত্রী। তাকে সকলে এতটাই এলিট মনে করে যে তার সাথে কথা বলার সাহসটাও ঠিক মতো কেউ করতে পারেনা। এবং কেউ সাহস করলেও Komi খুব দরকার না পরলে তার উত্তর দেয়না অথবা দিলেও তা লিখে দেয়। তবে যেই বিষয়টি Komi-র পরিবার বাদে কেউ জানে না তা হলো Komi গুরুতরভাবে এক্সট্রিম সোস্যাল এনজাইটিতে আক্রান্ত। সে আসলে এতটাই ভয়ে থাকে সারাক্ষণ যে সে কারো সাথেই কথা বলতে কমফোর্টেবল না। তবে Komi-র একারনে কোনো বন্ধু নেই যদিও তার মনের মাঝে ১০০ জন বন্ধু বানানোর স্বপ্ন। হঠাৎ একদিন Komi-র জীবনে আসে এক আশ্চর্যজনক টুইস্ট যেদিন তার দিকে বন্ধুত্বের হাত বাড়িয়ে দেয় Tadano নামের তাদের ক্লাসের একটি ছেলে। কি হবে সামনে? Komi কি নিজের ১০০ জন বন্ধু বানানোর স্বপ্নটা সত্যি করতে পারবে? তাই জানতে দেখতে হবে এই মজার সিরিজটি। 

এই সিরিজটির সবচাইতে চমৎকার বিষয়টি হলো তারা কাহিনীটি এমনভাবে সাজিয়েছে যে দর্শক হিসেবে আমরা Komi-র ক্যারেক্টার ডেভেলপমেন্টটা খুব সহজেই দেখে অনুভব করতে পারবো। গল্প যতো সামনে এগিয়েছে ততো আমি বুঝতে পেরেছি যে এই মেয়েটা কতটা কষ্ট করছে নিজের এই স্বভাবটা কাটিয়ে উঠতে। তবুও সে হার মানতে রাজি না কোনোভাবেই এবং এর পিছে বড় একটা হাত হলো তার প্রথম বন্ধু Tadano-র। Tadano ও Komi-র সম্পর্কটা সত্যিই মন কেড়ে নেয়ার মতো। যেভাবে শুরু থেকে এখন পর্যন্ত Tadano নিঃস্বার্থে Komi-কে সাপোর্ট করে গিয়েছে তা সত্যিই প্রশংসনীয়। তাছাড়া তাদের মাঝের মুহূর্ত গুলো এই সিরিজের বিশেষ আকর্ষণ গুলোর মাঝে একটি। 

Komi যেহেতু একেবারেই কথা বলতে পারে না তাই সিরিজের সিংহভাগ খুবই হাস্যকর অনেক পরিস্থিতির সৃষ্টি হয়। এই বিষয়টি রাইটাররা খুবই চমৎকার ভাবে ব্যবহার করেছে যে কারনে কমেডিক গোল্ড মোমেন্ট গুলো দেখে কোনোভাবেই হাসি থামাতে পারবেন না। তাছাড়া Komi ও Tadano-র বাকি ক্লাসমেট ও বন্ধুরাও কম যায় না। একেকজন আরেকজন থেকে হাস্যকর ক্যারেক্টার। তবে সবচাইতে মজার চরিত্র হলো Najimi যে কিনা Komi-র একেবারেই বিপরীত এবং সহজেই যে কারো বন্ধু হয়ে উঠে। তার কান্ডকীর্তি একদম দেখার মতো। আবার অনেকেই যারা জানে না যে Komi-র এনজাইটি আছে তারা Komi-কে দেবতাদের মতো মনে করে। Komi-র এই ভক্ত গুলো নানা ধরনের আজব সিচুয়েশন সৃষ্টি করে যেগুলো এতো ফানি যা বলার বাহিরে। Komi-র বাবা, মা ও ভাইকেও খুবই ভালো লেগেছে। 

সিরিজের ড্রয়িং ও কালার গ্রেডিংটা খুবই নজরকাড়া। এক একটি পর্বে দুই থেকে তিনটি করে ঘটনা রাখা হয়েছে। সিরিজে একজন ন্যারেটর কিছুক্ষণ পর পর কথা বলেন এবং তিনি চমৎকার কাজ করেছেন। তার গলার স্বর ও কথা বলার ভঙ্গি সিরিজের কাহিনীকে ভালো ভাবে কমপ্লিমেন্ট করেছে। তাছাড়া অন্য সকল চরিত্রের ভয়েস কাস্ট অসাধারণ। কিছু মুহূর্তে Komi-কে এতো কিউট লাগে যে মনে হয়েছে স্ক্রিনের ভেতর গিয়ে তার মাথায় হাত বুলিয়ে দেই। আবার কিছু মুহূর্তে সে এতটাই সুন্দর যে মেয়ে হয়েও তার থেকে চোখ সরাতে পারছিলাম না।

এখন শুধু অপেক্ষা পরবর্তী সিজনের। যেহেতু তারা সেকেন্ড ইয়ারে উঠবে তাই আমার ধারনা আবারো অনেক অচেনা চেহারার মাঝে Komi অসস্থি বোধ করবে। তবে আমি চাই যেন তার সাথে একই ক্লাসে Tadano যেন থাকে। যদিও তাদের সম্পর্কটা প্রাইমারিলি বন্ধুত্বের, তাদের মাঝে ইতোমধ্যেই একে অপরের প্রতি ভালোবাসা ফুটে উঠতে শুরু করেছে এবং আমি খুবই ইন্টারেস্টেড ও এক্সাইটেড দেখার জন্য যে সামনে কিভাবে তারা একে অপরকে ভালবাসার কথা জানাবে বা আদৌ জানাতে পারবে কি না। যারা এখনো এই চমৎকার সিরিজটি দেখেননি তাদের জন্য হাইলি রিকমেন্ডেড এটি। নেটফ্লিক্সে ইংলিশ এবং জাপানিজ দুটি ডাবিংয়েই পেয়ে যাবেন সহজেই। এই সিরিজটি দেখলে মন মেজাজ দুটিই সহজে রিফ্রেশ হয়ে যাবে আমার ধারনা। যারা দেখেছেন তারা অবশ্যই জানাবেন আপনাদের কেমন লাগলো Komi Can't Communicate সিরিজটি।
