---
title: 'Horimiya: The Missing Pieces (Anime)'
description: >-
  আমার সারাজীবনের সবচেয়ে প্রিয় অ্যানিমে গুলোর একটি Horimiya (2021) সিরিজটি!
  তাই যখন জানতে পেলাম যে এই সিরিজের আরো একটি সিজন এই বছরে মুক্তি পেতে যাচ্ছে,
  তখন থেকেই আমি খুবই এক্সাইটেড এবং আমার এই বছরের সবচাইতে অ্যান্টিসিপেটেড
  অ্যানিমে গুলোর মাঝে অন্যতম ছিলো এই সিরিজটি! "Horimiya: The Missing Pieces"
  নামের এই নতুন সিজনটি...... 
author: 'Lamisha Astaria '
date: 2023-11-24T20:35:00.000Z
tags:
  - post
image: /assets/blog/Horimiya The Missing Pieces.webp
imageAlt: This is Horimiya
---
আমার সারাজীবনের সবচেয়ে প্রিয় অ্যানিমে গুলোর একটি Horimiya (2021) সিরিজটি! তাই যখন জানতে পেলাম যে এই সিরিজের আরো একটি সিজন এই বছরে মুক্তি পেতে যাচ্ছে, তখন থেকেই আমি খুবই এক্সাইটেড এবং আমার এই বছরের সবচাইতে অ্যান্টিসিপেটেড অ্যানিমে গুলোর মাঝে অন্যতম ছিলো এই সিরিজটি! "Horimiya: The Missing Pieces" নামের এই নতুন সিজনটি আমি যেমন টোটালি রোমান্স কেন্দ্রিক ভেবেছিলাম, এটি একেবারেই তেমন না। উল্টো আমাকে বেশ প্লেজেন্টলি সারপ্রাইজ করেছে এর প্রাইমারিলি কমেডি সেন্ট্রিক প্লট ও ফ্রেন্ডশীপের থিম গুলো! সেইসাথে আনাচে কানাচে Miyamura ও Hori-র রোম্যান্স ও খুনশুটি তো আছেই!! এই সিরিজের ভক্তদের জন্য এটি একটি ট্রিট তো বটেই এমনকি নতুন ভিউয়ার্সদেরও এই সিজনটি বেশ ভালো লাগবে এটির লাইট হার্টেড, হাইস্কুল-স্লাইস অফ লাইফ ভাইবের কারনে!


..............................


**Horimiya **: The Missing Pieces (2023)

\#No_Spoiler_Review 


**MyAnimeList (MAL) Rating **: 8.27 


**IMDB Rating **: 8.1 


**Personal Rating **: 9.5 


**Japanese **: ホリミヤ -piece-


**Genre **: Comedy, Romance 


**Age Restriction **: 13+


**Demographic **: Shounen 


**Seasons & Episodes **: 01 Season - 13 Episodes 


**Runtime **: 23 Minutes per Episode 


..............................


প্রথমেই বলে রাখি এই সিরিজটি কিন্তু প্রথম সিজনের ফিনালের পরবর্তী কাহিনী নিয়ে তৈরি হয়নি। আসলে Horimiya-র মাঙ্গাটির শেষ দৃশ্যটি কিন্তু প্রথম সিজনেই কভার করা হয়েছে। Horimiya-র মূল গল্পটা যা প্রথম সিজনে দেখানো হয়েছে ততটুকুই। তাহলে প্রশ্ন হলো যে এই সিজনের কাহিনী গুলো কোথা থেকে এলো?! তার উত্তর হলো মাঙ্গাতে এমন অনেক গুলো ছোট ঘটনা ছিলো যেগুলোর মূল কাহিনীর উপর তেমন কোনো প্রভাব ছিলনা তাই সেগুলো প্রথম সিজন Horimiya (2021)-এ দেখানো হয়নি অর্থাৎ অ্যানিমে অ্যাডাপ্টেশন করা হয়নি। তাই ভক্তদের ডিমান্ডে সেই বাদ দেয়া ঘটনা গুলো নিয়েই "Horimiya: The Missing Pieces (2023)" অ্যানিমেটার পর্ব গুলো সাজানো হয়েছে! এবং সত্যি বলতে প্রতিটি ছোট ছোট মিসিং পিস গুলো আমার কাছে অসম্ভব বিনোদনে ভরপুর লেগেছে!! একজন Horimiya ভক্ত হিসেবে আমি ১০০% স্যাটিসফাইড এই সিজনটি নিয়ে! 

Horimiya যেহেতু আমার খুবই মনের কাছের একটি অ্যানিমে তাই এর চরিত্র গুলোর প্রতি এমনিতেই একটি ভাললাগা সবসময় কাজ করে। তবে এই সিজনে যেহেতু মূল ফোকাসে চরিত্র গুলোর ফ্রেন্ডশীপ গুলো ছিলো তাই প্রতিটি চরিত্রকে আরো অনেক বেশী ভালবাসতে শুরু করি এই সিজনে! আমার বিশেষ করে Sengoku-কে এই সিজনে একটু বেশিই ভালো লেগেছে! তাকে কেন্দ্র করে অনেক গুলো টোটালি হিলারিয়াস ঘটনা ছিলো তাছাড়া তার সাথে Hori ও Miyamura-র ফ্রেন্ডশীপটা বেশ স্ট্রংলি তুলে ধরা হয়েছে এই সিজনে। এমনকি তার বাবার সাথে Hori-র বাবা ও মায়ের বন্ধুত্বটাও হাইলাইটেড হয়েছে ভালো করেই। 

এছাড়া সিরিজের ছেলে চরিত্র গুলোর মাঝের বন্ধুত্ব ও তাদের হ্যাঙ্গআউট করার মুহূর্ত গুলো আমার সবচেয়ে এন্টারটেইনিং লেগেছে! ম্যাক্সমাম ডায়ালগ এতো বেশি ফানি ছিলো যে হাসতে হাসতে পেট ব্যাথা হয়ে গিয়েছিলো! যখনি ছেলেদের গ্রুপটাকে একসাথে স্ক্রিনে দেখানো হচ্ছিল তখনি বুঝতে পারছিলাম যে হাস্যকর কিছু দেখা যাবে এখনি এবং তাই হচ্ছিল। মেয়ে চরিত্র গুলোও ভালো টাইম পেয়েছে কিন্তু আলাদাভাবে তাদের তেমন কোনো উল্লেখযোগ্য মজার মুহূর্ত নেই। কিন্তু Remi ও Sengoku-র অসম্ভব কিউট রোমান্টিক একটি মুহূর্ত ছিলো এবং অপরদিকে Akane ও Sakura-র মাঝে একটি আনলাইকলি ফ্রেন্ডশীপ তুলে ধরা হয়েছে সেই বিষয়টা মন কেড়েছে খুবই! আর সবসময়ের মতো Sakura, Remi ও Sengoku-র ট্রিও ফ্রেন্ডশীপটা বেস্ট ছিলো! আবার Iura‌ ও তার ছোটবোনের একটা বেশ ফানি এপিসোডও ছিলো। Yoshikawa ও Ishikawa-র মাঝে একটি পর্বে হালকা একটি রোমান্টিক মুহূর্ত ছিলো যা আমাকে খানিকটা সারপ্রাইজ করেছে তবে সেটাও সুন্দর ছিলো। তবে আমি তাও বলবো যে Yoshikawa-র Akane-কেই সিলেক্ট করা উচিত ছিলো। এছাড়া Hori-র বাসায় Miyamura-র সকলের সাথে বন্ডিংটা বরাবরের মতোই খুবই স্পেশাল ও সুন্দর ছিলো! Miyamura বলতে গেলে সব সময়ই Hori-দের বাসাতেই থাকে তাই তাকে Hori-র বাবা, মা ও ছোটভাই নিজেদের পরিবারের সদস্যের মতোই ট্রিট করে। এই বিষয়টা আমার সব থেকে বেশি প্রিয়!! 

এখন চলে আসি এই সিরিজের প্রধান জুটির সম্পর্কে। Hori ও Miyamura-কে একটি পারফেক্ট কাপল হিসেবে এই সিজনে আরো গভীর ভাবে স্থাপন করা হয়েছে। তাদের মাঝে রোমান্টিক মুহূর্ত গুলো যে কারো গাল লাল করে দিবে এতোটা অ্যাডরেবল ও ইনটিমেট ভাবে উপস্থাপন করা হয়েছে দুজনকে! বিশেষ করে তাদের একে অপরকে খুশি করার ও একজন রাগ করলে আরেকজনের সেই রাগ ভাঙ্গানোর দৃশ্য গুলো সবচেয়ে সুইট ছিলো! আবার Hori-র Miyamura-কে ঘিরে জেলাসি ও পজেসিভনেসটা আমার অনেক অনেক মজা লেগেছে আবার অনেক সেরাও লেগেছে কারন তাতেই প্রকাশ পেয়েছে যে সে কতটা ভালবাসে Miyamura-কে। Hori যেখানে বেশ লাউডলি নিজের ভালবাসাটা এক্সপ্রেস করে সেখানে চাপা স্বভাবের Miyamura জেলাস হলেও সেটা খুব শান্ত ভাবে প্রকাশ করে যা দেখে সুপার কিউট লাগে! আবার অনেকটা শান্তশিষ্ট হবার পরও হুটহাট করে Hori-কে নিজের ভালবাসা বেশ বোল্ডলি দেখিয়ে ফেলে মাঝে মাঝে Miyamura! তার এইসব কাজের জন্যই তাকে সবাই এতো পছন্দ করে হয়তো এবং আমিও তার ডাইহার্ড ফ্যান! Miyamura-র মতো কলপ্লিটলি ওয়াইট ফ্ল্যাগ রোম্যান্স অ্যানিমে প্রটাগনিস্ট খুব কমই দেখেছি আমি। আর Hori ও Miyamura-র মতো পারফেক্টলি ব্যালেন্সড কেমিস্ট্রিও খুব সহজেই দেখা যায়না। 

শেষ পর্বে খানিকটা নস্টালজিক হয়ে উঠেছিলাম কারন প্রথম সিজনের কিছু দৃশ্য দেখানো হয়েছে ও সেইসাথে Miyamura ও Hori-র একে অপরকে খুঁজে পাওয়া নিয়ে একটা অসাধারন মনোলগ রাখা হয়েছে যা শুনে মন ভরে উঠেছে একদম! আমার কাছে অভার অল "Horimiya: The Missing Pieces" অ্যানিমেটি হাইলি এন্টারটেইনিং লেগেছে। যারা এই সিরিজটির ভক্ত তারা মন খুলে হাসতেও পারবেন সেইসাথে আরো গভীরভাবে নতুন করে এই চরিত্র গুলোকে ভালবাসতে শুরু করবেন। অনেকের কাছে এই মিসিং পিসেসের কনসেপ্টটা অপ্রয়োজনীয় মনে হলেও আমার কাছে মনে হয়েছে যে এই সিজনের ছোট ছোট ঘটনা গুলো মূল গল্পটিকে একটা পূর্ণতা দিয়েছে ভালো ভাবে। ইচ্ছা আছে মূল সিরিজটির কাহিনীর সাথে মিলিয়ে এই মিসিং পিসেসের সিরিজের সব পর্ব গুলো স্টেপ বাই স্টেপ মিলিয়ে রিওয়াচ করার! আপনারাও এভাবে মিলিয়ে একটি কমপ্লিট কাহিনী হিসেবে দুটো সিরিজ দেখতে পারেন। আমার ধারনা এতে এই সিরিজটি আরো ভালো লাগার সম্ভাবনা আছে! আমার কাছে তো খুবই চমৎকার লেগেছে "Horimiya The Missing Pieces" সিরিজটি! আপনারা যারা আমার মতো অনগোয়িং অবস্থায় দেখেছেন এই সিজনটি তাদের কেমন লাগলো অবশ্যই জানাবেন! আর যারা এই সিরিজটি দেখার প্ল্যানিংয়ে আছেন তারা জলদিই দেখে ফেলুন! আমার ধারনা সকলেই একটা মজাদার সময় কাটাতে পারবেন এই সিরিজটি দেখে, তবে অবশ্যই Horimiya (2021) নামের মূল সিজনটি আগে দেখে নিবেন। 

\#Astarias_Silver_Screen
