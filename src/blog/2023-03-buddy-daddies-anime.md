---
title: Buddy Daddies (Anime)
description: >-
  যারা স্লাইস অফ লাইফ ও হোলসাম টাইপ কন্টেন্ট পছন্দ করেন তাদের জন্য একটা ভালো
  রিকমেন্ডেশন Buddy Daddies সিরিজটি। ইতোমধ্যেই গত ১ এপ্রিল শেষ পর্বটি রিলিজ হয়ে
  বেশ সুন্দর ভাবে সমাপ্ত হয়ে গিয়েছে এই সিরিজের কাহিনীটি। আমার কাছে খুবই চমৎকার
  লেগেছে পুরো সিরিজটি এবং মনে হয়েছে যে সহজেই সকলের ভালো লাগবে কাহিনীটি। 
author: Lamisha Astaria
date: 2023-11-01T19:58:00.000Z
tags:
  - post
image: /assets/blog/buddy-daddies.webp
imageAlt: Buddy Daddies
---
\#No_Spoiler_Review 


**MyAnimeList (MAL) Rating**: 8.14


**IMDB**: 7.9 


**Personal:** 8.5


**Age Restriction**: 13+


**Genre**: Slice of Life, Action, Comedy, Drama 


**Episodes**: 13 Episodes - 01 Season


**Runtime:** 24 Minutes per Episode 

যারা স্লাইস অফ লাইফ ও হোলসাম টাইপ কন্টেন্ট পছন্দ করেন তাদের জন্য একটা ভালো রিকমেন্ডেশন Buddy Daddies সিরিজটি। ইতোমধ্যেই গত ১ এপ্রিল শেষ পর্বটি রিলিজ হয়ে বেশ সুন্দর ভাবে সমাপ্ত হয়ে গিয়েছে এই সিরিজের কাহিনীটি। আমার কাছে খুবই চমৎকার লেগেছে পুরো সিরিজটি এবং মনে হয়েছে যে সহজেই সকলের ভালো লাগবে কাহিনীটি। 

Buddy Daddies সিরিজটির কাহিনী Kazuki ও Rei নামের দুজন আন্ডারওয়ার্ল্ড অ্যাসাসিনদের নিয়ে যাদের ভাগ্যক্রমে একটি মিশন করার সময় Miri নামের চার বছর বয়সী একটি মেয়ে বাচ্চার সাথে দেখা হয় এবং পরবর্তীতে এই বাচ্চাটিকে তারা দুজন একসাথে পালন করার দায়িত্ব নেয়। কিন্তু কেন এমন একটা ডিসিশান তাদের নেয়া লাগল এবং দুজন কিভাবে একটা বাচ্চার বাবা হবার সাথে সাথে নিজেদের ডেঞ্জারাস পেশা ব্যালেন্স করবে তাই জানতে দেখতে হবে এই মজার ও হার্ট ওয়ার্মিং সিরিজটি। 

অনেকেই এই সিরিজটি SpyxFamily-এর সাথে তুলনা করলেও আমার কাছে এটা বেশ ভিন্ন লেগেছে। চাইল্ড কেয়ার পয়েন্টটাতে কিছুটা সাদৃশ্য থাকলেও মূল কাহিনী কিন্তু একদমই অন্যরকম। তবে Anya-র মতো এই সিরিজের বাচ্চাটিও (Miri) অনেক কিউট এবং সকলের মন সহজেই জয় করে নিবে বলেই আমার ধারনা। তাছাড়া Kazuki ও Rei -এর পার্সোনালিটি একেবারেই বিপরীত হবার কারনে নানা ধরনের মজার ঘটনা ঘটতেই থাকে যখন তারা Miri-র দেখাশোনা করে। Miri এতো সুন্দর করে তাদেরকে Kazuki-papa ও Rei-papa বলে ডাকে যে আপনার মন গলতে বাধ্য তার প্রতি। তাছাড়াও Kazuki ও Rei-এর অতীতের ঘটনা গুলো অনেক বেদনাদায়ক যে কারনে কেন‌ তারা এই বাচ্চাটিকে এতো ভালবাসা ও যত্ন নিয়ে পালন করছে এই বিষয়ে আপনার মনে কোন প্রশ্নই থাকবে না। তাদের দুজনের জীবনেই Miri এমন একটা আলো নিয়ে আসে যার সাথে কোনো কিছুর তুলনা হতেই পারে না। Kazuki ও Rei-এর বন্ধুত্বটাও বেশ চমৎকার যে কারনে একসাথে Miri-র রেসপন্সিবিলিটিটা তারা সুন্দর করেই পালন করে। 

প্রথমদিকে কমেডিতে ভরপুর ও শেষের দিকে বেশ ইমোশনাল কয়েকটি ঘটনার মাধ্যমেই পুরো কাহিনীটি সাজিয়ে শেষ করা হয়েছে Buddy Daddies সিরিজটি। আমার কাছে মনে হয়নি যে দ্বিতীয় সিজনের কোনো প্রয়োজন আছে কারন পারফেক্ট একটা পয়েন্টেই শেষ হয়েছে। সিরিজে বেশ কিছু ম্যাচিউর থিমস এক্সপ্লোর করা হয়েছে যেগুলো ভালো ইমপ্যাক্ট ফেলে পুরো কাহিনীর উপর। তাছাড়া Gun and Blood Violence আছে অনেক। আমি অবশ্যই রেকমেন্ড করবো সবার জন্য এই সিরিজটি। মন ভালো করার মতোই একটি কাহিনী তাছাড়া কিছু মুহূর্তে হাসতে হাসতে পাগল হয়ে গিয়েছিলাম আমি তাই বলবো কমিক মমেন্ট গুলো পারফেক্টলি একজিকিউটেড। যারা দেখেছেন তারা অবশ্যই জানাবেন আপনাদের কেমন লাগলো।
